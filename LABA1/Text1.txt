Byli jeden dědeček a babička a měli malou vnučku. Každý den vnučka Evička pomáhala svým prarodičům. Evička krmila zvířátka, babička pracovala v kuchyni, děda měl na starost pole. Vypěstoval řepu takovou, že se na ni chodili dívat sousedi. Byla veliká, zabírala polovinu pole a stále rostla a rostla. Co dělat? Děda ji musí vykopat. Motyka se mu zlomila. Co teď? Jak tu řepu dostat? Zavolal na pomoc babičku. Ta vzala dědu v pase, ten chytil ze všech sil silné listy a společnými silami táhli, táhli, ale řepu nevytáhli. Babička zavolala Evičku. Ze všech sil táhli, řepa nepovolila. Vnučka běžela pro pejska. Pes chytil Evičku, Evička babičku, babička dědečka, dědeček řepu - táhli - táhli, táhli, ale řepu stejně nevytáhli. "Haf, haf, sami nic nezmůžeme. Kočičko, pojď nám na pomoc!" Kočka vzala pejska, ten vnučku, ta babičku, ta dědečka, ten řepu - táhli, táhli neúspešně! Uviděli myšku. Myška se držela kočičky, kočka pejska, pejsek vnučky, vnučka babičky, babička dědečka, dědeček řepy - táhli, tááhli, táááhli - a na ednou rup! - řepa byla venku.